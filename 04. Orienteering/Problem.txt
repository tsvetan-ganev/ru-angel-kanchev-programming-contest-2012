Задача 4: Ориентиране

В републиканското първенство по спортно ориентиране взели участие N спортисти от M клуба (2<M?N?25).
Всеки участник получил уникален номер, с който се състезавал. Напишете програма orienteering,
която по зададено време на стартиране и време на финиширане, определя победителите в състезанието
(съответно класираният на първо, второ и трето място) отделно за групата на мъжете и за групата на жените,
както и кой клуб печели комплексната купа (има най-голям брой победители). 

Вход
На първия ред на стандартния вход са зададени числата N (брой участници в състезанието) и M (брой клубове).
Всеки от следващите N реда съдържа информация за един участник,
зададена във вида: xxyyaaa… aaa p cc:mm:ss cc1:mm1:ss1
xx		номер на участника – цяло число между 1 и 25; 
yy		номер на клуб – цяло число между 1 и 25;
aaa…aaa	фамилията на участника – текст не по-дълъг от 40 латински букви;
p		полът на участника – символът m (мъж) или w (жена);
cc:mm:ss	час, минути и секунди на стартиране;
cc1:mm1:ss1	час, минути и секунди на финиширане.

На първия ред на стандартния изход да се изведат номерата на класираните на първо, второ и трето място мъже.
На втория ред на стандартния изход да се изведат номерата на класираните на първо, второ и трето място жени.
На третия ред на стандартния изход да се изведе номера на клуба – победител.

Забележка: Ако се получат равни резултати, извеждат се всички класирани победители,
подредени в нарастващ ред на номерата им.

ПРИМЕР
Вход
7 3
0401Atanasov m 08:05:25 09:05:37
0203Dobreva w 08:20:02 09:40:25
0501Ivanov m 08:00:25 08:59:35
0102Borisov m 08:10:25 09:35:08
0302Hristova w 08:10:13 10:00:10
0701Ivanov m 08:25:25 10:03:05
0602Todorov m 08:30:05 10:01:00

Изход
05 04 01
02 03
01

